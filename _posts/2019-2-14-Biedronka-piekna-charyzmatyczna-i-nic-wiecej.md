---
layout: post
title: Biedronka – piękna, charymatyczna i nic więcej
date: 2019-02-14 1:00:00 +0100
image: wiosna-katowice.png
permalink: wiosna-katowice
---

[<img src="{{ site.baseurl }}/images/thumbnails/{{ page.image }}" alt="{{ page.title }}"/>]({{ site.baseurl }}/{{ page.permalink }})
Po **wizycie na evencie partii Roberta Biedronia** postanowiłem napisać swoją szerszą opinię na jej temat.

<!--more-->

<br/>
Żeby nie było później niedopowiedzeń, z góry mówię, że **Wiosna nie przekonała mnie do siebie w żaden sposób**.<br/><br/>

Co jednak ujrzałem? Przede wszystkim, **niewątpliwie piękną** oprawę audiowizualną. Ekranowe animacje i ujednolicona kolorystyka wnętrza bardzo dobrze ze sobą współgrały, tworząc pozytywną atmosferę wydarzenia. W skrócie, zobaczyłem coś czego w polskiej polityce, z perspektywy typowego wyborcy, **mocno brakowało**.<br/><br/>

Robert Biedroń, choć widać, że _wspomagał się kartką, a cały tekst miał wyuczony na pamięć_, usiłował tworzyć dobrą relację z przybyłymi. **I mu się to udało.** Nie odgradzał się od nich, a wręcz przeciwnie, przybliżał, rozmawiając jak równy z równym na zasadzie _primus inter pares_.<br/><br/>

Niestety, to koniec pozytywnych wieści dla części czytających ten tekst. To co opisałem wyżej jest tylko **piękną oprawką dla festiwalu populizmu politycznego** widocznego w całym programie partii Wiosna.<br/><br/>

W pewnym momencie czułem się wręcz **przygnieciony** przez nawał obietnic, co do których pewności wypełnienia przedstawiciele _"W"_ nie mieli żadnych wątpliwości. Znaczną ich część słyszeliśmy już wcześniej, są to postulaty Razem, Zielonych, SLD i, w dużej mierze, **Ruchu Palikota**.<br/><br/>

Osobiście z częścią z nich się zgadzam (np. z równouprawnieniem kobiet i mężczyzn czy rozdziałem kościoła od państwa), ale brakuje mi wytłumaczenia **źródeł finansowania** m.in. ogromnych pensji dla nauczycieli czy bardzo wysokich emerytur. Wiem, że Biedroń bierze pieniądze z magicznego źródełka, ale **w realnym państwie to nie działa**.<br/><br/>

Piosenki, chwytliwe hasła i ładny uśmiech to są rzeczy, którymi lider Wiosny chce wygrać. **Nie ma** tutaj zbyt wiele merytoryki, jednak mnie to w żaden sposób nie dziwi, ponieważ takowa **nie trafia** do większości polskich wyborców. Ci wolą **emocje, aferki, kłótnie**, oskarżanie siebie nawzajem oraz robienie z polityki większego bagna niż w rzeczywistości jest.<br/><br/>

#### Wiosna nie jest zmianą

W mojej opinii to tylko kolejny **polityczno-marketingowy bubel** mający na celu pozyskać zmęczony tzw. POPiSem elektorat centrolewicy. To właśnie wyniosłem z lektury jej programu, eventu i kongresu założycielskiego, którego od początku do końca oglądałem.<br/><br/>

Na sam koniec dodam jeszcze, że wydarzenie na którym byłem odbywało się w Katowicach. Skupiało się ono w największej części na **współpracy, równości i różnorodności**. Zabrakło oczywiście bardzo znaczącego postulatu zamknięcia kopalń czy **jakichkolwiek** pomysłów na rozwiązanie problemu najważniejszego dla tego regionu, **problemu smogu**.<br/><br/>

Podsumowując, mam wrażenie, że Wiosna to tylko kolejna **partia jednokadencyjna**. Dokładnie tak samo zaczynała Nowoczesna i Twój Ruch (Palikota), a jak każda z nich skończyła _doskonale wiemy_.<br/><br/>

--<br/>
[Podobny wpis o konferencji partii Razem](https://blog.orlow.me/konferencja-partia-razem)
