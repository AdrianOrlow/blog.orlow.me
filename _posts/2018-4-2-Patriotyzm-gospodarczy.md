---
layout: post
title: Patriotyzm gospodarczy - dlaczego nie?
date: 2018-04-02 12:00:00 +0100
image: patriotyzm-gospodarczy.png
permalink: patriotyzm-gospodarczy
---

[<img src="{{ site.baseurl }}/images/thumbnails/{{ page.image }}" alt="{{ page.title }}"/>]({{ site.baseurl }}/{{ page.permalink }})
Głównym celem akcji typu "kupuj polskie" jest oczywiście tworzenie nowych miejsc pracy. W rzeczywistości jednak dzięki kupowaniu produktów krajowych, miejsc pracy nie przybywa, **lecz ubywa!** Ktoś wreszcie musi to stanowczo powiedzieć, **patriotyzm nie popłaca**.
<!--more-->
<br/><br/>
Doskonale przekonali się o tym w latach 70', **amerykańscy producenci samochodów**, którzy zmobilizowali wówczas Związek Zawodowy Pracowników Przemysłu Motoryzacji "Teamsters", do zainicjowania akcji **"Buy American!"**, co po polsku oznacza: "Kupuj amerykańskie!". Przez następne 20 lat nie potrafił on odeprzeć ataku motoryzacji japońskiej.

<br/>
## Ułuda patriotyzmu
Zgodnie z badaniami CBOS z 2017 roku, polskość towaru jest trzecim (po cenie i jakości), najważniejszym kryterium przy wyboru towaru. Te same badania wskazują na to, iż aż 47% respondentów kupuje polskie produkty ze względu na przekonanie o ich wyższej jakości.

**Jest to całkowicie zła praktyka!** To, że produkt został wyprodukowany na terenie danego państwa, nie powinien, a właściwie **nie jest**, oznaką tego, że produkt jest wyższej jakości! Wielu ludzi argumentuje również za patriotyzmem gospodarczym, poprzez to, czy nie warto zrezygnować, dla dobra ogółu, z egoistycznego kryterium wartości i kupić coś choćby dlatego, że w ten sposób popieramy naszego rodaka. **Otóż nie, nie warto.**

Kupując dany produkt, tylko ze względu na jego pochodzenie, możemy powodować **popieranie producenta gorszego**, co doprowadza do **spadku ogólnej jakości produktów**, poprzez to, że producent polski nie musi się starać w ulepszaniu towaru w stosunku do zagranicznej konkurencji, ponieważ ta konkurencja wtedy zanika.

Gary North, **amerykański ekonomista** i zagorzały krytyk akcji "Buy American", o której pisałem w pierwszym akapicie tekstu, przypomina, że:
> Kupując telewizor chiński za $100, zamiast takiego samego telewizora amerykańskiego za $200, popierasz producenta z USA, i on na tym skorzysta. Pamiętaj jednak, że **wydałeś niepotrzebnie $100**, za które mogłeś kupić wyroby amerykańskie, które są od chińskich lepsze.

Natomiast Thomas Sowell, **ekonomista z Uniwersytetu Stanforda**, zwraca uwagę, że:
> Żyjemy w świecie ciągłych niedoborów i popieranie producenta gorszego (bo droższego), **jest marnotrawstwem surowców, energii i ludzkiej pracy**, które mogłyby zostać wykorzystane do innego, bardziej efektywnego celu.

**Tę cenę "marnotrawstwa surowców" ponosi oczywiście cała krajowa gospodarka.**
<br/><br/>

## Jak to wyglądało w rzeczywistości
Wracając do sprawy amerykańskich producentów z lat 70', którzy to, pewni swego, bo patriotycznie nastawieni rodacy chcieli kupować ich samochody, **nie licząc się z ich jakością**, nie starali się swoich produktów usprawniać. Lecz to nic dziwnego, przecież **nie było dla tego żadnego powodu**.

Ich dramat rozpoczął się wraz z rokiem 1979, kiedy to cena benzyny wzrosła tak bardzo, że zaczęła być **bardzo dobrze dostrzegalna** w budżecie amerykańskich obywateli. Wtedy to przesiedli się oni na samochody produkcji japońskiej, które to były **dużo oszczędniejsze i lepiej wykonane** od samochodów rodzimych producentów o przestarzałej konstrukcji. **Detroit popadł w kryzys**.
<br/><br/>
## Bądź egoistą!
"Kupuj polskie!", podobnie jak "Kupuj amerykańskie", są **hasłami osłabiającymi konkurencję**. Z gospodarczego, a nawet patriotycznego, lecz obiektywnego punktu widzenia, czyli pozbawionego wszelkich emocji, najlepszym wyborem zawsze jest **kupowanie produktów lepszych**, czyli takich, które mają najlepszy stosunek ceny do jakości. Jan M. Fijor, w swojej książce "Ekonomia wolności", wskazuje na to, że dużo lepszym hasłem od popularnego "Kupuj polskie!", byłoby **"Nie kupuj polskich wyrobów... aż będą lepsze od zagranicznych!"**, co można oczywiście skrócić do tego, co napisałem wyżej, czyli, po prostu, do kupowania produktów najlepszej możliwej jakości.
<br/><br/>

> Kupując polskie produkty i usługi, tworzymy miejsca pracy tylko wtedy, gdy są to wyroby lepsze od zagranicznej konkurencji. W przeciwnym razie, **marnujemy pieniądze i demoralizujemy polski przemysł.**

<br/>
Brak konkurencyjności polskiego przemysłu nie wynika z niechęci polskich obywateli do kupowania polskich produktów, lecz z **błędnego ustawodawstwa, szkodliwej ochrony miejsc pracy, ceł, wysokich podatków** i tym podobnych. Uniemożliwiają one polskim produktom konkurencyjność lub **pozbawiają producentów motywacji** do poprawy jakości i obniżenia ceny. Zamiast więc zatrudniać konsumentów do ratowania polskiego przemysłu, powinniśmy **uwolnić gospodarkę spod ciężaru regulacji i akcji**, które ją wyniszczają! Tak właśnie zrobili amerykanie, i dzisiaj, kiedy Teamstersi znajdują się w rozsypce, a o "Buy american" już nikt nie pamięta, samochody wyprodukowane w USA **nie ustępują jakością** "japończykom", a amerykański jeep jest najlepiej sprzedającym się samochodem w Japonii.

### Podsumowując, patriotyzm w gospodarce się nie sprawdza, racjonalizm - tak!
<br/>
*Tekst został oparty na książce "Ekonomia wolności" autorstwa Jana Fijora, źródłem badań CBOS dotyczących patriotyzmu gospodarczego jest [Business Insider](https://businessinsider.com.pl/finanse/handel/patriotyzm-gospodarczy-jak-polacy-kupuja-polskie-produkty/50yd92p).*
