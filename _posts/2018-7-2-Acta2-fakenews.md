---
layout: post
title: "Re: #ACTA2 to #FAKENEWS"
date: 2018-07-02 12:00:00 +0100
image: acta2-fakenews.png
permalink: acta2-fakenews
---

[<img src="{{ site.baseurl }}/images/thumbnails/{{ page.image }}" alt="{{ page.title }}"/>]({{ site.baseurl }}/{{ page.permalink }})
Merytoryczna i wyczerpująca odpowiedź na artykuł KEwPL pt. ["Nie, nie zabierzemy Wam memów! #ACTA2 to #FAKENEWS!"](https://www.facebook.com/notes/komisja-europejska-w-polsce/nie-nie-zabierzemy-wam-mem%C3%B3w-acta2-to-fakenews/2510288585663448/)
<!--more-->
<br/><br/>
W tym tekście wytłumaczę Ci w jaki sposób KE próbuje wmówić ludziom, że nic się nie dzieje poprzez stosowanie półprawdy, a tak właściwie to **"ACTA2" nie istnieje**, co zresztą sami napisali (sic!). I tak, "ACTA2" nie istnieje i nigdy nie zostanie wprowadzone w życie, ponieważ to tylko **nazwa** wymyślona przez internautów **dla projektu dyrektywy** COM/2016/0593!

<br/>
## Memy NIE są bezpieczne
Odwołując się do tekstów od KEwPL, memy to **nie to samo**, co materiały satyryczne. Memy wykorzystujące obrazy, teksty lub innego rodzaju treści chronione prawami autorskimi, **będą musiały** zostać zablokowane, jeśli autor danego memu nie otrzyma zgody od właściciela treści i nie uiszczy ewentualnej opłaty (por. Art. 13 COM/2016/0593 & dyrektywa 2000/31/EC). Warto mieć na uwadze również to, że takowe złamania licencji **będą wykrywane przez algorytmy** (jest to wymuszone przez art. 13), które _jak najbardziej będą się mylić_, co spowoduje problemy u autorów **nawet tych treści, do których mają prawa!**
<br/><br/>

## "Podatek" od linków
Na stronie Komisji Europejskiej w Polsce czytamy:

> Podatek od linków? **TO BZDURA!** [...] Nie wprowadzamy podatku od linkowania! [...] To w jaki sposób udostępniacie między sobą LEGALNE materiały, _które nie łamią praw autorskich nie zmieni się_!

I to kolejna półprawda, ponieważ rzeczywiście **nikt nie ma zamiaru opodatkować linków**, ale **umożliwić wymuszenie opłaty za linkowanie** przez twórców treści! "Legalne materiały", wspomniane przez PRowca KE, **trzeba** rozumieć jako te, do których ma się prawa/jest ich autorem (por. art. 11 ust. 3). Nie ma tu mowy o linkowaniu np. **artykułów na serwisach informacyjnych**, od których jak najbardziej można się spodziewać wprowadzenia opłat za linkowanie do swoich stron, ponieważ **art. 11 wnosi o rozszerzenie dodatkowych praw autorskich dla wydawców prasowych**. Oczywiście nie jest to nic dobrego, co doskonale pokazują przykłady **Hiszpanii i Niemiec**, w których to na pewien czas wprowadzono, oczywiście tylko na pewien czas, ponieważ ten pomysł się **nie sprawdził**!
<br/><br/>

## "To nic nowego"
Co dalej czytamy w artykule KEwPL?
> **Nie, nie będziemy** czytać Waszych wiadomości na messengerze, grzebać w Waszych snapach i usuwać to, co piszecie.

A chwilę potem:
> Tak, platformy, które wrzucają materiały uploadowane przez użytkowników, **będą musiały mieć odpowiednie mechanizmy sprawdzające**, czy to co wrzucacie nie łamie czyichś praw autorskich.

Po raz kolejny: **PÓŁPRAWDA**. Bo przecież to nie KE będzie sprawdzać wiadomości użytkowników, **tylko algortymy serwisów, z których korzystamy**.
<br/>
Później KE podaje na przykład tego, że kontrola treści to nic nowego... **ContactID YouTube**, tak, dokładnie ten system, który **masowo blokuje** ludziom filmy i konta, ponieważ błędnie zinterpretował wrzucone przez nich materiały.
<br/>
Warto wspomnieć również, że podobny do tego system po wprowadzeniu dyrektywy omawianej w tym tekście, będą musiały mieć **WSZYSTKIE** serwisy pozwalające na publikowanie treści przez użytkowników (art. 11)! Wprowadzenie i działalność takich algrotymów wiąże się z **ogromnymi kosztami**, na które pozwolić będą mogły sobie **jedynie duże serwisy**. W ten sposób, **pod przykrywką naszego dobra**, UE chce promować monopol wielkich korporacji!
<br/><br/>

## Dyrektywa, a prawo
Na koniec wytłumaczę jeszcze, że dyrektywa nie jest prawem. Dyrektywa to jedynie _"akt prawa pochodnego UE, którego mocą prawodawcy państw członkowskich Unii zostają zobowiązani do wprowadzenia określonych regulacji prawnych, służących osiągnięciu wskazanego w dyrektywie celu."_, co po ludzku oznacza, że jest ona jedynie **instrukcją** dla rządów krajów członkowskich, na podstawie której mają "napisać swoje prawo". Zrozumienie tego jest bardzo ważne, ponieważ nasz rząd **może jeszcze bardziej rozszerzyć zapisy dyrektywy zwanej "ACTA2"**, na co również **nie powinniśmy sobie pozwolić!**
<br/><br/>

## Podsumowanie
Nigdy nie wierzcie eurokratom i tym bardziej ich PRowcom, dyrektywa **zwana** "ACTA2", to nie fake news, to rzeczywistość. Rzeczywistość, która może być wprowadzeniem do całkowitej kontroli nad naszą wolnością.
<br/><br/>

> Naprawdę myślicie, że _ktokolwiek na świecie_ zdecydowałby się na ocenzurowanie internetu?
**~ Komisja Europejska w Polsce**

<br/>
Więcej:
- [- Filtry treści](https://juliareda.eu/wp-content/uploads/2017/03/angelopoulos_platforms_copyright_study.pdf)
- [- Opłaty od linków](http://copyrightblog.kluweriplaw.com/2018/03/13/copyright-reform-new-right-press-publishers-not/)
- [- Tekst projektu dyrektywy zwanej "ACTA2"](https://eur-lex.europa.eu/legal-content/PL/TXT/PDF/?uri=CELEX:52016PC0593&from=EN)